# LumiLife

*LumiLife: Interactieve, lichtgevende pads die ouderen op een leuke en toegankelijke manier stimuleren om fysiek en cognitief actief te blijven.* 

*Projectteam: De Spiegeleer Florine; Braekevelt Baptiste*

08/01/2025

## Samenvatting

LumiLife is ontwikkeld om het probleem van fysieke en cognitieve achteruitgang bij ouderen aan te pakken. Veel ouderen ervaren mobiliteitsproblemen en geheugenverlies, wat hun onafhankelijkheid en levenskwaliteit sterk beïnvloedt. Traditionele oplossingen zijn vaak duur, complex en niet gericht op een speelse aanpak die ouderen motiveert.
Dit probleem is onderzocht door middel van literatuurstudies, gebruikerstesten en interviews met ouderen en therapeuten. Deze aanpak bood waardevolle inzichten in de voorkeuren en behoeften van de doelgroep, zoals het belang van eenvoudige bediening, toegankelijkheid en motiverende feedbackmechanismen.
De oplossing is LumiLife: een set compacte, interactieve pads die licht- en geluidssignalen combineren om ouderen fysiek en cognitief te stimuleren. De pads lichten op in ritme met de muziek, en de gebruiker moet snel drukken op de oplichtende pad. Dit bevordert niet alleen motorische vaardigheden en reactiesnelheid, maar zorgt ook voor een leuke en uitdagende ervaring. De pads zijn ontworpen voor zowel zittend als staand gebruik en kunnen eenvoudig worden ingezet in woonzorgcentra of thuisomgevingen.
LumiLife biedt een betaalbare en toegankelijke manier om ouderen actief te houden, hun geheugen te trainen en hun mobiliteit te verbeteren. Dit alles in een product dat eenvoudig te gebruiken, gemakkelijk op te bergen en motiverend is voor de doelgroep.

<img src="https://github.com/user-attachments/assets/7efb93a3-ce78-4fa9-96cb-1d0a359c266c" alt="sketch van de pads" width="50%"/><br/>
<img src="https://github.com/user-attachments/assets/7a4e949d-ee9a-4cbb-9d29-5ae345ce5b92" alt="sketch van de pads" width="50%"/><br/>

Figuur 1 & 2: Sketch van de pads en mockup van de interface

## Introductie


De wereldwijde vergrijzing brengt een toenemende vraag naar innovatieve oplossingen voor de uitdagingen van ouder worden. In België heeft 10% van de 65-plussers mobiliteitsproblemen, en dit percentage neemt aanzienlijk toe naarmate de leeftijd vordert. Daarnaast kampt 10% van de 65-plussers, 20% van de 80-plussers en zelfs 40% van de 90-plussers met geheugenverlies of dementie ([Expertisecentrum Dementie Vlaanderen](https://www.dementie.be/home/wat-is-dementie/prevalentie/)). Wereldwijd wordt er om de drie seconden bij iemand de diagnose dementie gesteld ([Alzheimer’s Disease International, z.d.]([https://www.scribbr.nl/category/apa-stijl/](https://www.alzint.org/about/dementia-facts-figures/dementia-statistics/))). Afbeelding 1 illustreert de verwachte toename van het aantal mensen met dementie wereldwijd tussen 2019 en 2050, zoals gerapporteerd door de WHO ([Alzheimer’s Disease International, 2021](https://www.alzint.org/news-events/news/who-launches-its-global-status-report-on-the-public-health-response-to-dementia/)). Deze cijfers benadrukken de dringende noodzaak om ouderen op een toegankelijke en motiverende manier fysiek en mentaal te ondersteunen.

![image](https://github.com/user-attachments/assets/9d09cb9c-83d0-4dd2-921d-a27b3b5e4a60)

Figuur 3: Verwachte groei van het aantal mensen met dementie wereldwijd van 2019 tot 2050. ([Alzheimer’s Disease International, 2021](https://www.alzint.org/news-events/news/who-launches-its-global-status-report-on-the-public-health-response-to-dementia/))



LumiLife biedt een innovatieve oplossing voor deze uitdaging. Met een set interactieve pads die licht- en geluidssignalen gebruiken, combineert LumiLife fysieke en cognitieve stimulatie. De pads zijn ontworpen om eenvoudig en speels te gebruiken, zowel thuis als in woonzorgcentra. Door ouderen te motiveren actief te blijven, bevordert LumiLife niet alleen hun mobiliteit en reactiesnelheid, maar draagt het ook bij aan hun mentale veerkracht en algehele levenskwaliteit. Dit maakt LumiLife tot een waardevol hulpmiddel in de ondersteuning van ouderen in hun dagelijkse leven.



## Methodologie


Het project werd uitgevoerd volgens een gestructureerd proces gebaseerd op het Triple Diamond-model. Semester 1 richtte zich op de Discovery- en Definition-fasen, waarin het probleem werd onderzocht en een oplossing werd gedefinieerd. Semester 2 richtte zich op iteratieve ontwikkelingen in de Development-fase.

* **Discovery (Week 1-6)**
De Discovery-fase richtte zich op het begrijpen van de uitdagingen en behoeften van ouderen. Dit omvatte een uitgebreide literatuurstudie naar mobiliteits- en geheugenproblemen bij ouderen, evenals de Ronnie Gardiner Methode (RGM) en de toepassingen daarvan. Er werd ook benchmarking uitgevoerd om bestaande oplossingen en hun tekortkomingen te analyseren. Daarnaast werden interviews georganiseerd met therapeuten en ouderen om diepgaand inzicht te krijgen in hun perspectieven en ervaringen. Deze gecombineerde aanpak stelde ons in staat om probleemopportuniteiten te identificeren en de belangrijkste behoeften van de doelgroep te definiëren.

* **Definition (Week 6-12)**
Tijdens de Definition-fase werden de inzichten uit de Discovery-fase vertaald naar duidelijke ontwerpeisen en productvereisten. Op basis van deze gegevens werden verschillende concepten ontwikkeld, zorgvuldig beoordeeld en geprioriteerd om te voldoen aan de behoeften van de doelgroep.

Er werd een storyboard ontworpen om de gebruikerservaring en interacties met LumiLife te visualiseren. Dit storyboard speelde een cruciale rol in het communiceren van ontwerpideeën en het maken van abstracte concepten tastbaar voor het team en gebruikers. Het bood een visueel overzicht van hoe de pads zouden worden gebruikt in verschillende contexten, en hielp bij het identificeren van potentiële knelpunten in de gebruikersflow.

![image](https://github.com/user-attachments/assets/9317f081-5b9f-4352-bf7f-57bc3adc0fd6)
Figuur 4: Storyboard

Daarnaast vonden drie rondes van gebruikerstesten plaats, waarbij elke ronde 4 tot 5 deelnemers telde. De testen richtten zich op het evalueren van de aantrekkelijkheid, haalbaarheid en gebruiksvriendelijkheid van het ontwerp a.d.h.v. low-fidelity prototypes. Voor elke test werden uitgebreide protocollen en informed consents opgesteld en de resultaten werden nauwgezet gedocumenteerd in rapporten.
De resultaten en rapporten vormden een solide basis voor het definitieve concept en de verdere ontwikkeling.

* **Development (Semester 2)**
In semester 2, de nadruk ligt op de uitontwikkeling van het concept via iteratieve processen. De focus zal liggen op:
  * Definiëren van de belangrijkste ontwerpprioriteiten: Het identificeren en specificeren van cruciale aspecten van het productontwerp die afgestemd zijn op gebruikersbehoeften en technologische mogelijkheden.
  * Ontwerpmethoden toepassen: Het uitvoeren van doelgerichte activiteiten, zoals prototyping, testen, en evalueren, om het ontwerp te verfijnen en de functionaliteiten te optimaliseren.
  * Drie iteratieve ontwikkelingsfases: In elke iteratie worden nieuwe functies toegevoegd en geëvalueerd. Het proces omvat het testen van basisfunctionaliteiten (zoals licht- en geluidssignalen), uitbreiding met complexe interacties (zoals multisensorische feedback), en optimalisatie van de gebruikservaring in realistische contexten.

![image](https://github.com/FlorineDeSpiegeleer/UCD/blob/8d520abe4ca6ac43c15741aea6686691e437a6c5/tijdlijn.jpg)

Figuur 5: Tijdlijn 

Door het gestructureerde verloop van deze fasen en het herhaaldelijk betrekken van de doelgroep, werd LumiLife ontwikkeld als een innovatieve en effectieve oplossing om ouderen fysiek en mentaal te ondersteunen.


## Discovery


### Doestellingen
De Discovery-fase richtte zich op het beantwoorden van de vraag: "Wat is het probleem en hoe kunnen we dit begrijpen?". Het doel was om diepgaand inzicht te verkrijgen in de behoeften, uitdagingen en gedragingen van de doelgroep, met name ouderen, en hoe deze met fysieke en cognitieve beperkingen omgaan. Specifiek werd er gestreefd naar:
* In kaart brengen van mobiliteits- en geheugenproblemen bij ouderen.
* Onderzoeken van bestaande methodes en technologieën die fysieke en cognitieve stimulatie bevorderen, waaronder de Ronnie Gardiner Methode (RGM).
* Identificeren van mogelijkheden om een toegankelijk product te ontwikkelen dat ouderen motiveert tot actieve participatie.


### Materiaal & methoden
**"How Might We"-vraag**

Een "How Might We"-vraag werd geformuleerd om het onderzoek te kaderen:
Hoe kunnen we een interactieve, multisensorische ervaring creëren voor ouderen die zowel hun cognitieve als fysieke gezondheid bevordert, terwijl het boeiend en gemakkelijk te gebruiken blijft?
Deze vraag definieerde de doelgroep, het probleem, de context en de technologische haalbaarheid. Ze diende als richtlijn voor alle onderzoeksactiviteiten.


**Literatuuronderzoek**

Een literatuurstudie werd uitgevoerd om inzicht te krijgen in:
* Mobiliteits- en cognitieve uitdagingen bij ouderen.
* De Ronnie Gardiner Methode (RGM) en vergelijkbare technieken.
Het literatuuronderzoek volgde een gestructureerd protocol waarbij databases en relevante wetenschappelijke artikelen werden geraadpleegd. De resultaten werden samengevat in een rapport dat als basis diende voor verdere beslissingen.


**Interviews**

Interviews werden afgenomen om waardevolle inzichten te verkrijgen in de behoeften van ouderen en professionals:
* Twee interviews met ouderen, waarvan één persoon ervaring had met cognitieve stimulatie en één niet, maar wel regelmatig oefeningen doet.
* Eén interview met een kinesist die werkt met ouderen, maar nog geen ervaring heeft met de Ronnie Gardiner Methode (RGM).
Voorafgaand aan de interviews werden protocollen opgesteld en a.d.h.v. een informed consent gevraagd om toestemming te verkrijgen voor deelname en het gebruik van de verzamelde gegevens. De gegevens uit de interviews werden zorgvuldig geanalyseerd om thema’s en patronen te identificeren die relevant zijn voor het ontwerp van de oplossing.


**Benchmarking**

Er werd een benchmarking uitgevoerd van bestaande producten die fysieke en cognitieve stimulatie combineren. Dit omvatte onder andere:
* Moto Tiles
* BlazePods
* Thera-Trainer Senso
De producten werden geanalyseerd op aspecten zoals functionaliteit, gebruiksgemak, prijs en multisensorische feedback.


**Tools en Materialen**
* Onderzoeksprotocollen: Voor zowel het literatuuronderzoek als de interviews werden gedetailleerde protocollen opgesteld in Word om het onderzoek gestructureerd te laten verlopen.
* Rapportage: De resultaten en bevindingen van de verschillende methoden werden geanalyseerd en samengevat in rapporten, opgesteld met Microsoft Word. Voor het verwerken en organiseren van kwantitatieve en kwalitatieve gegevens werd gebruik gemaakt van Microsoft Excel.
* Opnames: Tijdens de interviews werd gebruik gemaakt van Word Dictate om audio-opnames te maken, wat zorgde voor een efficiënte verwerking en analyse van de gesprekken.
* Analysemodellen: Het onderzoek werd ondersteund door methoden zoals root-cause analysis om fundamentele problemen te identificeren en de Innovatrix om oplossingen te verkennen en te evalueren.


### Resultaten
**How Might We"-vraag**
De "How Might We"-vraag werd geformuleerd om het onderzoek te kaderen en richten: "Hoe kunnen we een interactieve, multisensorische ervaring creëren voor ouderen die zowel hun cognitieve als fysieke gezondheid bevordert, terwijl het boeiend en gemakkelijk te gebruiken blijft?"
De vraag definieert:
* Doelgroep: Ouderen die te maken hebben met verminderde mobiliteit of een cognitieve achteruitgang.
* Probleem: Cognitieve achteruitgang en fysieke inactiviteit komen veel voor bij oudere mensen, wat leidt tot gezondheidsrisico's zoals geheugenverlies en slechte motoriek.
* Context: Deze oplossing kan worden toegepast in zorginstellingen, thuisomgevingen of revalidatiecentra.
* Waarom: Met een groeiende vergrijzing is er een dringende behoefte aan oplossingen die fysieke en cognitieve oefeningen combineren om het welzijn van ouderen te bevorderen.
De "How Might We"-vraag fungeerde als richtlijn om onderzoeksvragen en ontwerpeisen helder te formuleren. 


**Belangrijke bevindingen uit het literatuuronderzoek:**
* Effectiviteit van ritme en muziek: Ritmische bewegingen en muziek verbeteren cognitieve functies zoals geheugen en balans, zoals aangetoond in studies over de Ronnie Gardiner Methode (RGM). Deze methode combineert multisensorische prikkels met fysieke activiteit​
* Cognitieve en fysieke dual-tasking: Het gelijktijdig uitvoeren van fysieke en cognitieve taken leidt tot verbeterde motorische en mentale vaardigheden, wat de kern vormt van het concept​
* Motivatie en personalisatie: Gebruikers reageren beter wanneer activiteiten aansluiten bij hun persoonlijke voorkeuren, vooral bij muziek. Dit benadrukt het belang van aanpasbaarheid in het ontwerp​
Details zijn te vinden in het literatuuronderzoek protocol ([literatuuronderzoek protocol](https://1drv.ms/w/c/9458d939536e9058/EeYX1FP0L-lAgm024h_cDNcBPWpA-TumwWbAEvHtPe6b6w?e=PJB6Yb)) en het literatuuronderzoekrapport in de bijlage ([literatuuronderzoekrapport](https://1drv.ms/w/c/9458d939536e9058/EWQz_9QD8dpBpTh8NQzMlokB5SeG6wV0K6LT6gMB9irLHA?e=O8cmlj)).


**Inzicht uit de interviews:**
* Eenvoud en toegankelijkheid: Ouderen prefereren intuïtieve technologieën die gemakkelijk te begrijpen zijn. Complexiteit werkt ontmoedigend​
* Multisensorische feedback: Licht en subtiele geluiden worden gewaardeerd, maar overstimulatie moet worden vermeden. Dit geldt vooral bij cognitieve uitdagingen zoals balans- en geheugenproblemen​
* Zelfstandigheid en motivatie: Variatie in oefeningen en autonomie zijn belangrijk voor motivatie en consistent gebruik​
Zie interviewrapporten ([interviewrapport](https://1drv.ms/w/c/9458d939536e9058/ER6nH3z0XeFKuMaCuIisP8YBIFPhPJLEmsiKt6eIfM8fhg?e=8cAQuv))en protocollen ([interview protocol](https://1drv.ms/w/c/9458d939536e9058/EWRbjy3uARlLg2ORJMHx51kB_5V5LIPIr9IfjHXqO9-4yA?e=10Dczc))in de bijlage voor een uitgebreide analyse.


**Bevindingen uit Benchmarking:**

Uit benchmarking van producten zoals Moto Tiles, BlazePods, en Thera-Trainer Senso kwamen de volgende inzichten:
* Multisensorische interacties: Deze producten gebruiken licht en geluid om fysieke en cognitieve uitdagingen te combineren.
* Kosten en complexiteit: Veel concurrerende producten zijn duur en vereisen vaak een operator, wat ze minder geschikt maakt voor zelfstandig gebruik door ouderen.
Details zijn te vinden in het benchmarking rapport ([benchmarking rapport](https://1drv.ms/w/c/9458d939536e9058/EQlW4kpImIJMtvqYNZ5XCkoBC6DovXtIstasZ4E2wJtfuw?e=PyZ9mh)).


### Conclusies & implicaties
De Discovery-fase leverde cruciale inzichten op voor het ontwerp van een toegankelijk product dat ouderen zowel cognitief als fysiek ondersteunt. Multisensorische interactie, zoals visuele, auditieve en tactiele feedback, werd geïdentificeerd als essentieel om betrokkenheid en effectiviteit te verhogen. Daarnaast is het ontwerp gericht op eenvoud en aanpasbaarheid, zodat gebruikers met verschillende niveaus van mobiliteit en cognitie het gemakkelijk kunnen gebruiken. Ritmische stimulatie, geïnspireerd door de Ronnie Gardiner Methode, bleek een waardevol therapeutisch middel om motoriek en geheugen te verbeteren. Tot slot benadrukten benchmarking en literatuuronderzoek het belang van kosteneffectiviteit en gebruiksgemak om het product breed inzetbaar te maken.


## Definition


### Doestellingen
De Definition-fase was gericht op het vertalen van de inzichten uit de Discovery-fase naar concrete concepten en ontwerpeisen. Het hoofddoel was het ontwikkelen van een onderbouwd en uitvoerbaar ontwerpconcept dat zowel cognitieve als fysieke stimulatie voor ouderen combineert. Specifiek werd er gestreefd naar:
* Het vaststellen van duidelijke productdoelstellingen en -vereisten gebaseerd op gebruikersinzichten.
* Het ontwerpen en evalueren van low-fidelity prototypes om de haalbaarheid en aantrekkelijkheid van het concept te testen.
* Het identificeren en prioriteren van essentiële functies die het product effectief, gebruiksvriendelijk en toegankelijk maken.


### Materiaal & methoden
Gebaseerd op de Discovery-fase werden de belangrijkste ontwerpeisen opgesteld. Deze werden geïnspireerd door de "How Might We"-vraag en inzichten uit literatuuronderzoek, interviews en benchmarking. Het doel was om een helder kader te creëren voor de ontwikkeling van prototypes en concepten.

**Storyboarding** 

De eerste stap bestond uit het opstellen van een storyboard om de gebruikersflow en de mogelijke interacties met het product visueel te maken. Dit storyboard diende als leidraad bij de planning en uitvoering van de gebruikerstesten.

Om een goed product te ontwikkelen, werd een iteratief proces van drie waves van gebruikerstesten opgezet. Het doel van deze waves was om steeds verfijndere inzichten te krijgen en verbeteringen aan te brengen in het ontwerp op basis van gebruikersfeedback.

**Voorbereiding** 

Voor elke gebruikerstest werden protocollen opgesteld om de structuur en consistentie van de tests te waarborgen. Bovendien werd informed consent gevraagd aan de deelnemers om toestemming te verkrijgen voor deelname en het gebruik van de verzamelde gegevens. Dit proces zorgde ervoor dat de ethische normen werden nageleefd.

**Uitvoering van de tests** 

De gebruikerstesten vonden plaats in een gecontroleerde omgeving en werden semi-gestructureerd uitgevoerd. Tijdens de tests werden:
* Observaties gedaan van fysieke reacties en non-verbale signalen.
* Interviews afgenomen na afloop van de tests om kwalitatieve feedback te verzamelen.
* Notities en foto’s gemaakt om alle relevante inzichten vast te leggen.

**Analyse en rapportage**

Na elke gebruikerstest werd de verzamelde data geanalyseerd en samengevat in een rapport (opgesteld in Word). Deze rapporten bevatten gedetailleerde beschrijvingen van de feedback, observaties en interviews, en werden gebruikt om verbeterpunten te identificeren.

**Iteratieve verbeteringen**

De kennis en inzichten uit elke test werden gebruikt om nieuwe, betere prototypes te ontwikkelen voor de volgende wave. Dit iteratieve proces zorgde ervoor dat het product bij elke stap meer aansloot op de behoeften en voorkeuren van de gebruikers.


### Resultaten

#### Wave 1

In Wave 1 van dit project waren er twee respondenten (N=2), en de eerste gebruikerstest gaf waardevolle inzichten over de fysieke interactie en de voorkeuren voor de interface van ouderen, zoals **de vorm en grootte van de pads**.
* Vorm: Hexagonale pads werden geprefereerd vanwege hun stabiliteit en gebruiksgemak. Ronde pads gleden vaak weg en werden minder praktisch gevonden.

<img src="https://github.com/FlorineDeSpiegeleer/UCD/blob/62f1b05d90d613f5fa06f3a554c5f0c31145cb13/IMG_0005.jpg" alt="vorm van de pads" width="50%"/><br/>
Figuur 6: Vorm van de pads


* Grootte: Kleinere en middelgrote pads waren favoriet. Deze formaten zijn handzaam en geschikt voor ouderen met beperkte kracht en mobiliteit​

<img src="https://github.com/FlorineDeSpiegeleer/UCD/blob/62f1b05d90d613f5fa06f3a554c5f0c31145cb13/IMG_0006.jpg" alt="grootte van de pads" width="50%"/><br/>
Figuur 7: Grootte van de pads

**Spelervaring en mechanismen**
* Bij "Simon Says" werd het behouden van eerdere kleuren in de volgorde als nuttig ervaren.
* Gebruikers waardeerden de mogelijkheid om de snelheid en moeilijkheidsgraad aan te passen.
* Bij "Memory" benadrukten gebruikers het belang van visuele feedback bij foutieve keuzes om hun geheugen te trainen​

Zie de spelletjes die tijdens de gebruikerstesten werden ingezet op de Scratch-projectpagina.
* Memory: ([memory 2s](https://scratch.mit.edu/projects/1105844361))([memory 4s](https://scratch.mit.edu/projects/1105841443))([memory 6s](https://scratch.mit.edu/projects/1105627585))
* Simon Says: ([blijvend](https://scratch.mit.edu/projects/1105530454))([afzonderlijk](https://scratch.mit.edu/projects/1105490436))

**Gebruiksscenario's**
* Zittend gebruik bleek essentieel, aangezien deelnemers in woonzorgcentra geen oefeningen rechtstaand konden uitvoeren​

**Algemene observaties**
* Duidelijke en eenvoudige spelregels, zowel visueel als auditief, waren noodzakelijk.
* Gebruikers waardeerden positieve aanmoediging en korte oefeningen om betrokken te blijven.

Zie het rapport voor een volledige analyse ([gebruikerstest rapport - Wave 1](https://1drv.ms/w/c/9458d939536e9058/ETyzMVBTAqpOuSBb_r_y764BASb1ogtXWAj5bsVuHbbHAg?e=OtncXO)).


#### Wave 2

De tweede gebruikerstest richtte zich op de optimalisatie van **de interface**, verschillende **spelvarianten** en **opbergmethoden**, waarbij vier respondenten (N=4) betrokken waren.

**Interface-optimalisatie**
* Lay-out A (kleurrijke interface met icoontjes): Positief ontvangen vanwege de visuele aantrekkingskracht, hoewel icoontjes soms overbodig werden gevonden.

<img src="https://github.com/FlorineDeSpiegeleer/UCD/blob/62f1b05d90d613f5fa06f3a554c5f0c31145cb13/interface%202%20-%20elderly%20game%20(1).jpg" alt="lay-out A" width="50%"/><br/>
Figuur 8: Lay-out kleurrijke interface met icoontjes

* Lay-out B (zwart-wit): Rustig en leesbaar, maar minder uitnodigend voor sommige gebruikers.

<img src="https://github.com/FlorineDeSpiegeleer/UCD/blob/62f1b05d90d613f5fa06f3a554c5f0c31145cb13/interface%201%20-%20elderly%20game%20(1).jpg" alt="lay-out B" width="50%"/><br/>
Figuur 9: Lay-out zwart-wit

* Lay-out C (kleurrijke interface zonder icoontjes): Eenvoudig en aantrekkelijk, hoewel sommige kleuren minder zichtbaar waren​

<img src="https://github.com/FlorineDeSpiegeleer/UCD/blob/62f1b05d90d613f5fa06f3a554c5f0c31145cb13/interface%203%20-%20elderly%20game%20(1).jpg" alt="lay-out C" width="50%"/><br/>
Figuur 10: Lay-out licht blauw


**Spelvarianten**

Reactiespel: Gebruikers waardeerden de uitdaging, maar foutmeldingen (rood licht) veroorzaakten frustratie doordat er geen duidelijke toelichting werd gegeven.
Muzikale volgorde: Het gebruik van muziek werd positief ontvangen, maar er ontstond verwarring over de spelregels: zoals het onderscheid tussen een lange druk op een knop en meerdere korte drukken.
Bomspel: Het spel was te complex en ontmoedigend en had demotiverende effect van opnieuw moeten beginnen bij een fout bij sommige gebruikers​.

Zie de spelletjes die tijdens de gebruikerstesten werden ingezet op de Scratch-projectpagina.
* Reactiespel: ([reactiespel](https://scratch.mit.edu/projects/1108515084))
* Muzikale volgorde: ([broeder Jacob](https://scratch.mit.edu/projects/1108770480))
* Bomspel: ([oversteek](https://scratch.mit.edu/projects/1108045979))


**Feedback en motivatie**
* Auditieve feedback, zoals muziek en verbale aanmoediging, werd als stimulerend ervaren.
* Visuele feedback (groen voor succes, rood voor fouten) hielp gebruikers beter begrijpen wat goed of fout was​.


**Opbergmethoden**
* Het stapelsysteem werd praktisch bevonden, hoewel het onhandig was voor gebruikers met beperkte handkracht.
* Het ophangsysteem op de muur werd gewaardeerd om zijn motiverende effect, maar stabiliteit van de gebruiker bleef een aandachtspunt.

<img src="https://github.com/FlorineDeSpiegeleer/UCD/blob/62f1b05d90d613f5fa06f3a554c5f0c31145cb13/IMG_0009.jpg" alt="ophangen op muur" width="50%"/><br/>
<img src="https://github.com/FlorineDeSpiegeleer/UCD/blob/62f1b05d90d613f5fa06f3a554c5f0c31145cb13/IMG_0012.jpg" alt="ophangen op muur" width="50%"/><br/>
Figuur 11 & 12: ophangsysteem op muur 

* De draagkoffer werd als te zwaar beschouwd.

Zie het rapport voor een volledige analyse ([gebruikerstest rapport - Wave 2](https://1drv.ms/w/c/9458d939536e9058/EQAoYSECcCZIl89DBi5uTBwBhS_ndjKiyS1uXfosK8tKcw?e=wQepgM)).


#### Wave 3

**Doelstellingen**

In Wave 3 waren er drie respondenten (N=3) die betrokken waren om aanvullende inzichten te verkrijgen. De gebruikerstesten in de Definition-fase richtte zich op het verder verfijnen en valideren van het concept. Het hoofddoel was om te onderzoeken of het product daadwerkelijk een probleem oplost voor ouderen en hoe het geoptimaliseerd kan worden voor de uiteindelijke doelgroep. Specifiek waren de doelstellingen:

* Het valideren van de aantrekkelijkheid, functionaliteit en effectiviteit van het concept.

* Het verkrijgen van diepgaand inzicht in hoe ouderen omgaan met het product in een realistische setting.

* Het identificeren van eventuele resterende barrières en verbeterpunten.

**Materiaal & methoden**

Gebruikersgroep: Voor de derde wave werden drie oudere deelnemers geselecteerd (leeftijd 65-70 jaar) die eerder interesse toonden in technologie en spellen. Deze groep bood een representatief beeld van de doelgroep.

Voorbereiding: De prototypes die werden gebruikt, waren verbeterde versies gebaseerd op de feedback uit de eerste twee waves. De belangrijkste verbeteringen waren:

* Geoptimaliseerde spelregels en visuele feedback.

* Een stabielere fysieke structuur van de pads.

* Een aangepaste interface met grotere knoppen en verbeterde kleurencontrasten.

Uitvoering van de tests: De tests werden uitgevoerd in de vertrouwde omgeving van de deelnemers om realistische interacties te observeren. De methoden omvatten:

Observatie: Non-verbale reacties en fysieke interacties werden geanalyseerd.

Semigestructureerde interviews: Open vragen werden gesteld om inzichten te verzamelen over gebruiksgemak, spelplezier en verbeterpunten.

Feedbackformulieren: Deelnemers vulden een korte vragenlijst in over hun algemene ervaring.

**Algemene feedback**

* Deelnemers vonden het product een nuttige en leuke manier om zowel fysiek als mentaal actief te blijven.

* Korte sessies van 10-15 minuten werden als ideaal beschouwd.

* De draagbaarheid van de pads en het gemak van opbergen bleven aandachtspunten.

**Conclusie en aanbevelingen**

De derde wave van gebruikerstesten bevestigde dat het concept aansluit bij de behoeften van ouderen. Het product stimuleert zowel fysieke als cognitieve activiteit op een toegankelijke en plezierige manier.

Aanbevelingen voor verdere ontwikkeling:

1. Optimaliseer de draagbaarheid van de pads, bijvoorbeeld door een lichter materiaal te gebruiken.

2. Voeg een volumeregeling toe voor de auditieve feedback.

3. Overweeg meer spelvarianten die zowel individueel als in groepsverband gespeeld kunnen worden.

4. Ontwikkel een handleiding met visuele en eenvoudige instructies om zelfstandig gebruik te ondersteunen.

Zie het rapport voor een volledige analyse ([gebruikerstest rapport - Wave 3](https://ugentbe-my.sharepoint.com/:w:/g/personal/baptiste_braekevelt_ugent_be/EQKbyQ5XPVJLrybpckSG4dUBGQ-3FgQxPabmIXJJkcQ6sw?e=UkvHKF)).

Je vindt de Definition template hier in de bijlage ([Definition template](https://www.figma.com/design/Cy5q6bLcNbuYPB8e8v4Wj1/Untitled?node-id=0-1&p=f&t=RWDK0Pis2ZzK7HZx-0))


### Conclusies & implicaties
De gebruikerstesten benadrukten het belang van eenvoud en toegankelijkheid in het ontwerp. Spelregels moeten intuïtief en duidelijk zijn om frustratie te voorkomen, en fouten mogen niet leiden tot demotivatie. Ritmische en multisensorische feedback blijft een essentieel element om zowel fysieke als cognitieve stimulatie te waarborgen.

## Develop 1: Interface en Opslagsystemen

### Doelstellingen

In deze eerste ontwikkelfase werd gefocust op het optimaliseren van de fysieke, cognitieve en sensoriële ergonomie van de LumiLife-stimulatiepads. De nadruk lag op het testen en verfijnen van drie cruciale productaspecten:

1. **Fysieke ergonomie**: Onderzoeken hoe ouderen interageren met de pads in zowel zittende als staande positie, met aandacht voor comfort, houding en bewegingsbereik.
2. **Opslagsystemen**: Vergelijken van drie opbergprototypes op vlak van gebruiksgemak, esthetiek en praktische toepasbaarheid in een woonzorgcontext.
3. **Interfaceontwerp**: Toetsen of theoretisch onderbouwde UX-principes voor ouderen ook in de praktijk geprefereerd worden, aan de hand van visuele vergelijkingen tussen verschillende interface-elementen.

---

### Materiaal en methoden

**Aantal respondenten**: N = 4  
**Doelgroep**: Ouderen van 65–70 jaar, twee uit een woonzorgcentrum en twee die zelfstandig wonen.  
**Locatie**: Woonzorgcentrum Heilig Hart en thuisomgevingen  
**Duur per sessie**: Ongeveer 30 minuten  

#### Voorbereiding

Voorafgaand aan de gebruikerstesten werd een literatuuronderzoek uitgevoerd naar UX-ontwerpprincipes voor oudere volwassenen. Tijdens de gebruikerstest (N = 4) kregen de deelnemers per aspect telkens twee visueel uitgewerkte varianten te zien. Ze werden gevraagd om op basis van persoonlijke voorkeur aan te duiden welke versie ze het meest leesbaar, duidelijk of aantrekkelijk vonden. De elementen die geëvalueerd werden, omvatten:
- Twee typografische stijlen (groot/vet vs. klein/standaard)
- Twee knopvormen (groot/afgerond vs. smal/rechthoekig)
- Twee kleurcombinaties (hoog vs. laag contrast)
- Twee lay-outopzetten (luchtig gespreid vs. compact)
Het document dat gebruikt werd tijdens de gebruikerstesten, met de resultaten van het literatuuronderzoek vindt u ([hier]([https://www.figma.com/design/Cy5q6bLcNbuYPB8e8v4Wj1/Untitled?node-id=0-1&p=f&t=RWDK0Pis2ZzK7HZx-0](https://1drv.ms/w/c/9458d939536e9058/EalpHkAlwedOk8uQsMz_srsBpAp_RENM4rBhBhqwPlnYFg?e=QTNQ8P))) terug. 

Om de bruikbaarheid van LumiLife in verschillende woonomgevingen te testen, werden drie prototypes ontwikkeld voor het opbergen van de pads. Elk systeem exploreert een andere benadering van functionaliteit, esthetiek en ergonomie:

1. **Magnetisch whiteboard** – een functioneel, modulair systeem waarbij pads snel bevestigd en verwijderd kunnen worden.
2. **Honingraatstructuur** – een decoratief opbergsysteem met geometrische vormgeving dat inspeelt op visuele ordening.
3. **Schilderijframe** – een geïntegreerde wandoplossing waarbij de pads rond een kunstwerk worden geplaatst, wat zorgt voor esthetische meerwaarde en speelse interactie.

Deze drie varianten werden getest op gebruiksgemak, stabiliteit en voorkeur bij ouderen. De foto’s hieronder illustreren elk prototype.

#### Uitvoering van de tests

De testopzet bestond uit drie delen:

1. **Interactieve pads – zittend vs. staand gebruik (15 min)**
   - Deelnemers voerden een geheugenspel uit met kleurvolgorde zowel zittend als staand.
   - Observaties: houding, bereikbaarheid, interactiestijl en tekenen van ongemak.

2. **Opslagsystemen (10 min)**
   - De deelnemers testten elk ophangsysteem afzonderlijk. Er werd ook gekeken naar hoe snel de begruikers intuitief doorhadden hoe het ophangsysteem werkt.
   - Observaties: snelheid, hanteerbaarheid, voorkeur.

3. **Interfacebeoordeling (5 min)**
   - De deelnemers kregen verschillende interfacevarianten voorgelegd (kleur, tekststijl, knoppen) en werden gevraagd hun favoriet aan te duiden.
   - Observaties: voorkeuren, herkenning, leesbaarheid.

Tijdens elke sessie werd gebruik gemaakt van observaties, notities, en een kort interview. Alle deelnemers tekenden vooraf het informed consent.


### Resultaten

#### Interactie met de pads – zittend gebruik

Tijdens het testen in zittende positie werd vooral gelet op comfort, bereikbaarheid en natuurlijke houding. De deelnemers kregen vooraf de mogelijkheid om de pads naar een voor hen comfortabele plek te verplaatsen, maar opvallend genoeg maakte niemand hiervan gebruik. Wel voelden de deelnemers vóór de start aan de verste en dichtstbijzijnde pads om de toegankelijkheid in te schatten. Dit gedrag suggereert dat ouderen zich spontaan aanpassen aan het standaardaanbod, zolang het binnen hun fysieke bereik valt.

De observaties toonden subtiele maar relevante verschillen tussen gebruikers. Eén deelnemer zat verder van de pads en moest de rug losmaken van de rugleuning om de verste pads aan te raken. Ondanks een eerdere schouderoperatie kon zij de buitenste pads nog vlot bereiken, zonder spanningen in pols of arm. Een tweede deelnemer zat juist dichter bij de tafel, hoefde nauwelijks voorover te leunen, en vond automatisch een rusthouding waarbij de handen ontspannen op de bovenbenen lagen. Deze positie bleek ergonomisch optimaal en werd omschreven als “aangenaam natuurlijk”.

Een belangrijke bevinding was dat het plaatsen van de pads op een matige afstand ertoe leidt dat gebruikers hun bovenlichaam in rust kunnen houden. Hierdoor wordt overbelasting van schouders en rug vermeden bij herhaald gebruik. Dit inzicht ondersteunt het idee dat LumiLife perfect inzetbaar is in een zittende context, op voorwaarde dat de tafelhoogte en afstand correct zijn afgestemd op de gebruiker.

#### Interactie met de pads – staand gebruik

Het staand gebruik werd over het algemeen als “meer inspannend” maar tegelijk ook “activerend” omschreven. Beide deelnemers rapporteerden een gevoel van fysieke stimulatie dat ze als positief ervaarden. Eén gebruiker beperkte zich tot de dichtstbijzijnde pads, en drukte op die knoppen zelfs wanneer hetzelfde kleur elders oplichtte. Dit toont aan dat comfortzones een grote rol spelen in de fysieke actieradius van ouderen: ze kiezen spontaan voor het pad dat het minst ver verwijderd is, zelfs als dit ten koste gaat van de spelcorrectheid.

De andere deelnemer toonde net een tegenovergestelde strategie. Hij bewoog energiek mee, verplaatste zijn voeten, en draaide zijn romp om pads op grotere afstand te bereiken. Bovendien sprak hij de kleurvolgorde luidop uit in een ritmisch patroon alvorens te drukken – een aanpak die hij zelf beschreef als “helpend voor het onthouden van de volgorde”. Deze spontane gedragsvorm bevestigt dat ritme en beweging cognitieve processen kunnen ondersteunen, en dat de integratie van auditieve prikkels een waardevolle designkeuze is.

Niettemin brachten beide deelnemers ook enkele fysieke beperkingen aan het licht. Door de huidige plaatsing van de pads moesten gebruikers zich herhaaldelijk vooroverbuigen, wat leidde tot spanning in nek, schouders en onderrug. Ook de armpositie bleek niet optimaal: uitgestrekte armen richting de lage pads veroorzaakten vermoeidheid na meerdere herhalingen. De licht gebogen knieën boden enige steun, maar bleken onvoldoende om langdurige inspanning te compenseren.

Hieruit volgt dat staand gebruik zeker wenselijk is, vooral voor actievere gebruikers, maar enkel mits aangepaste hoogte- en wandpositionering van de pads. Idealiter worden de pads op borsthoogte geplaatst, zodat het bovenlichaam in een rechte lijn kan blijven.

#### Interface-evaluatie

De interface werd getest aan de hand van verschillende visuele ontwerpvarianten, telkens aangeboden in een tweekeuzemodel. Gebruikers beoordeelden elk element afzonderlijk op basis van duidelijkheid, aantrekkelijkheid en gebruiksgemak. De focus lag op typografie, kleurcontrast, knopvormen en lay-out.

- **Typografie**: Grote, vetgedrukte tekst werd unaniem verkozen boven dunnere of kleinere lettertypes. Deze keuze werd omschreven als “duidelijker voor de ogen” en “minder inspannend om te lezen”. Eén deelnemer merkte op dat hij in de kleinere tekst “details begon te missen”.

- **Kleurcontrast**: Knoppen met sterke kleurcontrasten – zoals witte tekst op donkerblauwe of zwarte achtergrond – werden als rustiger en leesbaarder ervaren. Varianten met gelijkaardige kleurtonen tussen tekst en achtergrond veroorzaakten verwarring of werden traag herkend. Eén deelnemer gaf aan “soms te twijfelen wat er op de knop stond” bij lage contrasten.

- **Kleurcodering**: De semantiek van kleur werd snel herkend. Groen werd geassocieerd met ‘doorgaan’ of ‘goed’, rood met ‘fout’ of ‘stoppen’. Deze natuurlijke interpretaties kwamen spontaan naar boven zonder uitleg. De combinatie van kleur en vorm bleek essentieel om snel beslissingen te nemen.

- **Knopgrootte en vorm**: De voorkeur ging uit naar grotere, afgeronde knoppen met voldoende witruimte ertussen. Smalle knoppen werden als “druk” of “onduidelijk” ervaren, en beperkten de precisie bij het aanraken.

- **Lay-out en hiërarchie**: Een ruimtelijke en overzichtelijke schermopbouw, waarbij elementen duidelijk gescheiden zijn, werd als rustgevend en intuïtief ervaren. Interfaces met te veel elementen of dicht bij elkaar geplaatste componenten veroorzaakten onzekerheid of visuele overbelasting.

Samenvattend bevestigde deze evaluatie de meeste principes uit het voorafgaand literatuuronderzoek. De doelgroep heeft baat bij een eenvoudig, visueel helder en logisch opgebouwd scherm, met nadruk op zichtbaarheid, herkenning en vertrouwde kleurcodes.

#### Opslag- en ophangsystemen

Tijdens het testen van de drie opberg- en ophangsysteemprototypes werd zowel de functionele bruikbaarheid als de emotionele beleving geëvalueerd. Elk systeem werd afzonderlijk getest op gemak, stabiliteit en gebruiksvriendelijkheid.

- **Magnetische muur met knoppen en schermoptie**: Dit systeem werd technisch functioneel bevonden, maar de gebruikers begrepen niet altijd meteen hoe het werkte. De schermfunctie bleef abstract zonder demonstratie. Bovendien werden pads vaak willekeurig terug op het bord geplaatst, zonder logica of vast patroon. De leerbaarheid was laag, ondanks het praktische potentieel.

- **Honingraatstructuur**: Deze visueel aantrekkelijke oplossing stimuleerde gestructureerde plaatsing. De meeste deelnemers legden de pads spontaan in lijnen of symmetrische vormen. Toch bleek het gebruiksgemak beperkt door de kleine magneten, die het correct bevestigen bemoeilijkten. Eén gebruiker gaf aan dat het “te precies” moest gebeuren, wat frustrerend werd.

- **Schilderijframe**: Dit prototype werd het meest positief onthaald. Eén gebruiker ging spontaan over tot een creatieve interpretatie waarbij pads figuren voorstelden (“de gele zijn sterren, de blauwe de hemel”). Dit leidde tot een gesprek over *The Starry Night* van Van Gogh. Andere gebruikers prezen de visuele integratie en het motiverende karakter van het frame. Zelfs wie minder creatief ingesteld was, gaf aan het systeem “aangenaam” en “mooi” te vinden. De visuele aantrekkelijkheid verhoogde duidelijk de betrokkenheid.

De resultaten tonen aan dat het opslagsysteem een cruciale rol speelt in de beleving van het product. Een opbergmethode is niet louter functioneel, maar kan ook bijdragen aan het motiveren, inspireren of kalmeren van gebruikers – zeker in een woonzorgomgeving waarin visuele prikkels belangrijk zijn.

### Conclusies en ontwerpimplicaties

De gebruikerstesten leverden waardevolle inzichten op die rechtstreeks zullen worden vertaald naar het verdere ontwerpproces:

- **Gebruik in zitpositie** moet als standaardoptie ondersteund worden, met voldoende ergonomische marge voor verschillende lichaamshoudingen. Staand gebruik blijft relevant voor actieve gebruikers, mits ergonomisch gepaste plaatsing.

- **Interfaceontwerp** dient grote, duidelijke knoppen, vetgedrukte tekst en sterke kleurcontrasten te combineren met een luchtige, overzichtelijke lay-out. De feedback van de doelgroep bevestigt dat deze keuzes het gebruiksgemak en het vertrouwen verhogen.

- **Opslagsystemen** kunnen meerwaarde creëren wanneer ze niet alleen functioneel maar ook visueel stimulerend zijn. Het schilderijframe toont dat esthetische elementen de betrokkenheid kunnen versterken en spelplezier vergroten.

Deze bevindingen vormen het fundament voor de volgende ontwikkelfase, waarin verdere technische verfijning, uitbreidingen en langetermijntesten zullen plaatsvinden.

Voor meer details, zie het [Develop 1 - rapport]([https://1drv.ms/w/c/9458d939536e9058/ETyzMVBTAqpOuSBb_r_y764BASb1ogtXWAj5bsVuHbbHAg?e=OtncXO](https://1drv.ms/w/c/9458d939536e9058/EWhR-tmCHptBiUysGQoVtIYB4nBNWtqoA-bsH1ej9FYUKQ?e=X24wHi)) en het [testprotocol]([https://1drv.ms/w/c/9458d939536e9058/EZPexuH_t1ZDrBxKF-i5EC4BjO-2J_DN5rmQSSC7-4Sotg?e=qlHPgn](https://1drv.ms/w/c/9458d939536e9058/EUS0uwE4PvFEjm2u7NHSTDQB72pJcFUFVLs8EOmPZHMsvA?e=jUdrhR)).

### Conclusie en ontwerpimplicaties

De eerste ontwikkelfase van LumiLife leverde waardevolle inzichten op over hoe ouderen omgaan met fysieke, visuele en cognitieve interactie binnen het product. De gebruikerstesten bevestigen het belang van een geïntegreerde aanpak waarbij gebruiksgemak, motiverende elementen en esthetiek hand in hand gaan. 

**Fysiek gebruik** moet afgestemd zijn op de mogelijkheden én grenzen van de doelgroep. Zittend gebruik blijkt de meest comfortabele en laagdrempelige optie, met minimale fysieke belasting. Tegelijkertijd toont het enthousiasme bij staand gebruik dat er potentieel is voor activerende spelvormen, mits de ergonomie correct wordt afgestemd op lichaamshoogte en balans.

**De interface** moet visueel helder, intuïtief en rustgevend zijn. Oudere gebruikers hebben baat bij eenvoudige schermen met grote knoppen, vetgedrukte typografie en sterke kleurcontrasten. Het gebruik van semantisch herkenbare kleuren (zoals groen en rood) verhoogt niet alleen de bruikbaarheid, maar ook het zelfvertrouwen bij interactie. Een luchtige en overzichtelijke lay-out draagt bij aan een positieve gebruikerservaring.

**Opslagsystemen** vervullen meer dan een functionele rol: ze beïnvloeden de beleving, motivatie en zelfs creativiteit van gebruikers. Waar de magnetische muur praktisch maar onpersoonlijk aanvoelde, en de honingraatstructuur visueel ordelijk maar technisch beperkt was, bleek het schilderijframe verrassend stimulerend. De integratie van visuele esthetiek in een functionele component wekte spontaan emotie, verhaal en interactie op – een onverwacht krachtig designprincipe.








## Bill of materials
**Elektronische componenten**
1. LED-strips of -panelen: Voor de visuele feedback.
2. Druksensoren: Voor het detecteren van aanrakingen op de pads.
3. Microcontroller (zoals Arduino of Raspberry Pi): Voor de aansturing van LED's en sensoren.
4. Batterij of oplaadbare accu: Voor draagbare energievoorziening.

**Fysieke materialen**
1. Pads structuur (bijvoorbeeld acryl, kunststof of hout): Voor de behuizing en fysieke vorm van de pads.
2. Rubberen antislipmateriaal: Om de pads stabiel te houden op verschillende oppervlakken.
3. Draagkoffer of opbergdoos: Voor transport en opslag.

**Gereedschappen en accessoires**
1. Schroeven, bouten, of lijm: Voor het assembleren van de pads.
2. Soldeerbout en soldeertin: Voor het verbinden van elektronische componenten.

## Kritische reflectie
Het LumiLife-project heeft ons een diepgaand inzicht gegeven in het proces van gebruikersgericht ontwerpen, met name voor een kwetsbare doelgroep zoals ouderen. Door gebruik te maken van een iteratief ontwerpproces en drie golven van gebruikerstesten, werd het concept verfijnd tot een oplossing die zowel cognitieve als fysieke stimulatie combineert. Ondanks onze vooruitgang zijn er enkele sterke punten en uitdagingen die het reflecteren waard zijn.

**Sterke punten**
Een van de belangrijkste successen van het project was de nauwe betrokkenheid van de doelgroep tijdens elke fase. Door interviews, observaties en feedback van ouderen werd een ontwerp ontwikkeld dat aansluit bij hun behoeften. De keuze voor hexagonale pads, grotere knoppen en verbeterde kleurencontrasten zijn voorbeelden van directe resultaten van gebruikersfeedback.

Daarnaast bood het iteratieve karakter van het project een groot voordeel. Door prototypes te ontwikkelen, te testen en te verbeteren, is het product steeds gebruiksvriendelijker en aantrekkelijker gemaakt. Vooral de aanpassing van visuele en auditieve feedback bleek cruciaal om de spelervaring intuïtiever en motiverender te maken.

De methodische aanpak, zoals het Triple Diamond-model, zorgde ervoor dat het proces goed gestructureerd bleef. Het gebruik van benchmarks, literatuuronderzoek en duidelijke protocollen maakte de beslissingen transparant en onderbouwd. Deze aanpak gaf ons niet alleen richting, maar zorgde er ook voor dat het eindproduct stevig geworteld is in theorie en praktijk.

**Uitdagingen**
Ondanks deze successen waren er ook beperkingen. De relatief kleine testgroep, voornamelijk bestaande uit ouderen met interesse in technologie, maakt het lastig om de resultaten te generaliseren.

Daarnaast bleek de technische uitvoerbaarheid van sommige functies een uitdaging. Het verminderen van het gewicht van de pads en het toevoegen van een volumeregeling voor auditieve feedback vereisen verdere technologische innovatie en samenwerking met materiaal- en elektronica-experts.

Het ontwerpen van een balans tussen stimulatie en eenvoud was ook complex. Hoewel ouderen de multisensorische feedback waardeerden, werd overstimulatie soms als overweldigend ervaren. Het vinden van een optimale instelling die aanpasbaar is voor individuele voorkeuren blijft een aandachtspunt.

**Lessen en vooruitzichten**
Een belangrijke les is dat gebruikersbetrokkenheid vanaf het begin cruciaal is voor het succes van een ontwerp. De inzichten uit interviews en testen hebben ons geholpen om problemen vroegtijdig te identificeren en op te lossen. Tegelijkertijd bleek dat flexibiliteit in ontwerp en aanpassingsvermogen in technologie essentieel zijn voor producten die een diverse doelgroep bedienen.

Vooruitkijkend biedt LumiLife een solide basis voor verdere ontwikkeling. Met aanvullende tests, een bredere gebruikersgroep en technologische verbeteringen kan het product een significante impact hebben op de levenskwaliteit van ouderen. Het project heeft ons niet alleen waardevolle ontwerpvaardigheden bijgebracht, maar ook laten zien hoe technologie op een toegankelijke manier kan bijdragen aan maatschappelijke uitdagingen.

## Algemene Product requirements

Hieronder worden de belangrijkste algemene product requirements samengevat, gebaseerd op inzichten uit interviews, literatuuronderzoek, benchmarking en gebruikerstesten. Deze vereisten bieden een overzicht van de kernfuncties en eigenschappen die essentieel zijn voor het ontwerp en de ontwikkeling van het product.

Voor een uitgebreide lijst met specifieke requirements en de onderliggende analyses wordt verwezen naar het volledige document in de bijlage ([Product Requirement Document](https://1drv.ms/w/c/9458d939536e9058/EeOrmluedlZEijFVp-KXkkYByNwl6bXrTcV5uZBdw7UXhA?e=TZn4MG)). Hierin worden alle product requirements gedetailleerd besproken, inclusief de bronverwijzingen en context.

| **Categorie**          | **Requirement**                                                                                  | **Bron**                          |
|-------------------------|------------------------------------------------------------------------------------------------|-----------------------------------|
| **Gebruiksgemak**       | Het product moet intuïtief zijn, met minimale uitleg of training voor gebruikers.                | Interviews, Gebruikerstesten      |
|                         | Alle elementen moeten eenvoudig bedienbaar zijn, ook voor mensen met beperkte kracht of mobiliteit. | Interviews, Wave 1 & Wave 2       |
|                         | De lay-out moet duidelijk en consistent zijn, zodat gebruikers snel kunnen navigeren.            | Literatuuronderzoek               |
| **Veiligheid**          | Het product moet veilig zijn om te gebruiken, zonder scherpe randen of onderdelen die gemakkelijk loskomen. | Benchmarking, Gebruikerstesten   |
|                         | Het gebruik van materialen moet allergievrij en niet-giftig zijn.                                | Benchmarking                      |
| **Flexibiliteit**       | Het product moet aanpasbaar zijn voor gebruikers met verschillende fysieke en cognitieve niveaus. | Interviews, Literatuuronderzoek   |
|                         | Er moeten instellingen zijn om de moeilijkheidsgraad aan te passen.                              | Wave 2                            |
| **Duurzaamheid**        | De materialen moeten bestand zijn tegen intensief gebruik en langdurige belasting.               | Benchmarking                      |
|                         | Het product moet eenvoudig schoon te maken zijn.                                                | Interviews, Wave 1                |
| **Feedback**            | Visuele en auditieve feedback moeten duidelijk en begrijpelijk zijn.                            | Literatuuronderzoek, Wave 2       |
|                         | Feedback moet aangepast kunnen worden aan persoonlijke voorkeuren (bijv. volume, kleurintensiteit). | Gebruikerstesten                  |
| **Toegankelijkheid**    | Het product moet geschikt zijn voor gebruik in een zittende of staande positie.                  | Interviews, Benchmarking          |
|                         | Alle teksten en instructies moeten in het Nederlands beschikbaar zijn.                          | Interviews, Wave 2                |
| **Opslag en Transport** | Het product moet lichtgewicht en draagbaar zijn, met eenvoudige opbergmogelijkheden.             | Wave 2                            |
|                         | Het opslag- en transportsysteem moet compact en ergonomisch zijn.                               | Wave 2                            |


## Bronnen
1: Alzheimer’s Disease International - Dementia statistics(z.d.). ([dementia facts figures](//www.alzint.org/about/dementia-facts-figures/dementia-statistics/)) 

2: Alzheimer’s Disease International - WHO launches its global status report on the public health response to dementia. ([WHO global status raport](https://www.alzint.org/news-events/news/who-launches-its-global-status-report-on-the-public-health-response-to-dementia/)) 

3: Expertisecentrum Dementie Vlaanderen. (z.d.) - Prevalentie van dementie in België. ([prevalentie dementie](//https://www.dementie.be/home/wat-is-dementie/prevalentie/))


## Bijlagen

1: [miroboard](https://miro.com/app/board/uXjVLZcFU1Y=/?share_link_id=487604183572) 

2: [literatuuronderzoek protocol](https://1drv.ms/w/c/9458d939536e9058/EeYX1FP0L-lAgm024h_cDNcBPWpA-TumwWbAEvHtPe6b6w?e=PJB6Yb)

3: [literatuuronderzoekrapport](https://1drv.ms/w/c/9458d939536e9058/EWQz_9QD8dpBpTh8NQzMlokB5SeG6wV0K6LT6gMB9irLHA?e=O8cmlj)

4: [interviewrapport](https://1drv.ms/w/c/9458d939536e9058/ER6nH3z0XeFKuMaCuIisP8YBIFPhPJLEmsiKt6eIfM8fhg?e=8cAQuv)

5: [interview protocol](https://1drv.ms/w/c/9458d939536e9058/EWRbjy3uARlLg2ORJMHx51kB_5V5LIPIr9IfjHXqO9-4yA?e=10Dczc)

6: [benchmarking rapport](https://1drv.ms/w/c/9458d939536e9058/EQlW4kpImIJMtvqYNZ5XCkoBC6DovXtIstasZ4E2wJtfuw?e=PyZ9mh)

7: [gebruikerstest protocol - Wave 1](https://1drv.ms/w/c/9458d939536e9058/EZPexuH_t1ZDrBxKF-i5EC4BjO-2J_DN5rmQSSC7-4Sotg?e=qlHPgn)

8: [gebruikerstest rapport - Wave 1](https://1drv.ms/w/c/9458d939536e9058/ETyzMVBTAqpOuSBb_r_y764BASb1ogtXWAj5bsVuHbbHAg?e=OtncXO)

9: [gebruikerstest protocol - Wave 2](https://1drv.ms/w/c/9458d939536e9058/Efkxnmg8y29DovwRH3Wme88Bf6xJzYXhyNBKQ7RPIrKVMA?e=dqqbPx)

10: [gebruikerstest rapport - Wave 2](https://1drv.ms/w/c/9458d939536e9058/EQAoYSECcCZIl89DBi5uTBwBhS_ndjKiyS1uXfosK8tKcw?e=wQepgM)

11: [gebruikerstest protocol - Wave 3](https://ugentbe-my.sharepoint.com/:w:/g/personal/baptiste_braekevelt_ugent_be/EbCnf3R7DIdLmGyTlWvTBcUBCBHf9HaWExY64SAbwqhtrg?e=NYnRbU)

12: [gebruikerstest rapport - Wave 3](https://ugentbe-my.sharepoint.com/:w:/g/personal/baptiste_braekevelt_ugent_be/EQKbyQ5XPVJLrybpckSG4dUBGQ-3FgQxPabmIXJJkcQ6sw?e=UkvHKF)

13: [Definition Figma Template](https://www.figma.com/design/Cy5q6bLcNbuYPB8e8v4Wj1/Untitled?node-id=0-1&t=he9fRZpmG34jQkKR-1)

14: Scratch
* Memory:  ([memory 2s](https://scratch.mit.edu/projects/1105844361))([memory 4s](https://scratch.mit.edu/projects/1105841443))([memory 6s](https://scratch.mit.edu/projects/1105627585))
* Simon Says: ([blijvend](https://scratch.mit.edu/projects/1105530454))([afzonderlijk](https://scratch.mit.edu/projects/1105490436))
* Reactiespel: ([reactiespel](https://scratch.mit.edu/projects/1108515084))
* Muzikale volgorde: ([broeder Jacob](https://scratch.mit.edu/projects/1108770480))
* Bomspel: ([oversteek](https://scratch.mit.edu/projects/1108045979))

15: [Product Requirement Document](https://1drv.ms/w/c/9458d939536e9058/EeOrmluedlZEijFVp-KXkkYByNwl6bXrTcV5uZBdw7UXhA?e=TZn4MG)



